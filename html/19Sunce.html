<!DOCTYPE html>
<html lang="sr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <link rel="icon" type="image/x-icon" href="../slike/sova.svg">
    <meta name="viewport" content="width=device-width, initial-scale=1.0">
    <link href="https://fonts.googleapis.com/css2?family=Amarante&family=Black+Han+Sans&family=Marcellus&family=Suez+One&display=swap" rel="stylesheet">
    <script src="https://kit.fontawesome.com/5133a64235.js" crossorigin="anonymous"></script>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <title>Sunce</title>
    <link rel="stylesheet" href="../css/cssZaObjasnjenjeKarti.css">
</head>
<body>

    <header class="linkovi">
        <a href="../index.html">Početna strana</a>
        <a href="./karte.html">Karte</a>
        <a href="mailto:anathanan@yahoo.com">Kontakt</a>
    </header>

    <section id="karte3">
        <img src="../slike/sunce.jpg" alt="Sunce">
        <img src="../Vajt/sunce.jpg" alt="Sunce">
        <img src="../Vajt/sunce1.jpg" alt="Sunce">
         </section>
        
    <h1>Sunce</h1>

    <p>Pogledajte Sunce! Crna depresija sa prethodne karte je iščezla. Zli rak i razjareni psi su nestali. Pojavilo se Sunce u svoj svojoj veličini, deleći blagoslov deci koja se igraju. Sunce ima dobroćudan ljudski izraz, slično slici koja je prikazana u alhemijskom rukopisu gde ono personifikuje "zlatno razumevanje". Tarot karta Sunce poseduje inherentne ljudske osobine sa kojima čovek može da uspostavi svesnu vezu. Motiv ljudskog odnosa je dalje predstavljen pomoću dva deteta koja se zajedno igraju.</p>

    <p>Sada smo zakoračili iz tamne složenosti neljudskog, bezlične mesečine u običan svet sunčanog detinjstva, gde život više nije izazov koji treba prevazići već pre iskustvo u kome treba uživati. To je svet nevine igre, gde možemo ponovo da uhvatimo izgubljenu spontanost naše prirode. Ponovo otkrivamo unutrašnju harmoniju koju smo osećali kao deca pre nego što su nas suprotnosti podelile tako surovo, odvajajući nas od nas samih i jedne od drugih. Ovo je svet Blejkovih Pesama Nevinosti, gde jagnje i vuk žive u harmoniji i vide svet novim očima. </p>

    <p>Deca na ovoj tarot karti se igraju zajedno, slobodno i prirodno. Pošto je svako dete u harmoniji sa sobom, ono se kreće u harmoniji sa svojim drugom u igri i sa celom prirodom. Oni posežu jedno za drugim bez straha da budu odbijeni, i pošto je svaki gest spontan i dolazi iz srca, nije odbijen ili pogrešno protumačen. Uporedimo ove dve figure, na primer, sa stvorenjima prikazanim kao sledbenici Djavola na karti petnaest. Oni imaju stalno usiljen osmeh, stoje ukočeno odvojeni jedan od drugog zadržavajući strogu pozu. Ne usudjuju se da naprave sponatni pokret, da ne bi narušili predstavu, izlažući svoje duge repove koje su rešili da zanemare. Deca na karti Sunce nemaju šta da kriju; igraju se slobodno poput dva šteneta.</p>

    <p>Osećamo se instinktivno privučeni ka ovoj deci jer ona simbolizuju prirodno sopstvo. Kada pogledate u oči deteta, na trenutak ponovo uspostavite vezu sa nevinošću i čistotom vaše iskonske prirode. Dete simbolizuje arhetipsko sopstvo, centralnu vodeću silu ljudske psihe sa kojom smo bili potpuno uskladjeni kao deca. Kako se ego razvija, mi se silom prilika udaljavamo od poistovećenja sa nesvesnom prirodom i često gubimo kontakt sa njom. Prva polovina života je obično putovanje ega, neophodan stepen razvoja u našoj zapadnjačkoj kulturi. Ali kada smo napravili nešto u životu i naše Sunce je u zenitu, tada možemo da se okrenemo unutra da ponovo otkrijemo izgubljeno dete u nama i da se povežemo sa njim na svesniji način, zaceljujući stanje unutrašnjeg otudjenja izazvano civilizacijom. Karta Sunce prikazuje junakovu ponovnu vezu sa svojim odbačenim sopstvom, koje sa sobom nosi direktno iskustvo prosvećenog božanstva i transcendentnog života.</p>

    <p>Za razliku od sveštenika koji kleče, ovo dvoje dece ne zavise od sudbine ili svedočenja drugih da bi verovali u postojanje Stvoritelja; oni su doživeli prosvetljenje direktno od Boga. Zapravo sve karte iz ovog donjeg reda ilustruju različite stepene direktnog prosvetljenja. Prvo se Lucifer, zvezda padalica, pojavla u junakovom raju kao Djavo, posle toga munja, zvezde i mesec otkrivaju svoje jedinstveno svetlo. Sada na karti Sunce ovo svetlo dostiže svoj krešendo. Sunce predstavlja trenutak kada junak, zauvek napuštajući svet sterilnih mišljenja i formalnih dogmi, zakoračuje u sunčani svet direktnog iskustva i čistog znanja.</p>
    

    
<footer>
    <i class="fa-brands fa-earlybirds fa-3x"></i>
</footer>
</body>
</html>