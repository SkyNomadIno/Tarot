<!DOCTYPE html>
<html lang="sr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="../slike/sova.svg">
    <link href="https://fonts.googleapis.com/css2?family=Amarante&family=Black+Han+Sans&family=Marcellus&family=Suez+One&display=swap" rel="stylesheet">
    <script src="https://kit.fontawesome.com/5133a64235.js" crossorigin="anonymous"></script>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <title>Pravda</title>
    <link rel="stylesheet" href="../css/cssZaObjasnjenjeKarti.css">
</head>
<body>
    <header class="linkovi">
        <a href="../index.html">Početna strana</a>
        <a href="./karte.html">Karte</a>
        <a href="mailto:anathanan@yahoo.com">Kontakt</a>
    </header>

    <section id="karte3">
        <img src="../slike/pravda1.jpg" alt="Pravda">
        <img src="../Vajt/pravda.jpg" alt="Pravda">
        <img src="../Vajt/pravda1.jpg" alt="Pravda">
         </section>
        

    <h1>Pravda</h1>

    
    <p>Završili smo gornji red tarot karata, koji obuhvata Carstvo Bogova, područje glavnih arhetipova. Sada ćemo razmatrati sredni red, Carstvo Ravnoteže, tako nazvano jer stoji na pola puta izmedju neba i zemlje. Prvi red predstavlja Duh; poslednji red Prirodu; i srednji red Čoveka, koji funkciniše kao medijator izmedju bogova i zveri. Od svih zemaljskih stvorenja jedino čovek stoji uspravno, povezujući nebo i zemlju. On sadrži jedinstvo duha i tela. Energija jina i janga će biti sintetizovana i raširena pomoću čoveka.</p>

    <p>Kaže se da je Gospod stvorio nebo i zemlju za šest dana, a sedmog se odmarao. Kao što smo videli, Carstvo Bogova, prvobitnih arhetipova koji predstavljaju prvi red na našoj mapi, je završen. Sedma karta, Kočija, prikazuje junaka koji je započeo svoje traganje za samoostvarenjem. Stvoritelj sada može da se odmori, jer ulazimo u Carstvo Ravnoteže, gde ljudi igraju aktivniju ulogu u neprekidnom procesu stvaralačke evolucije.</p>

    <p>Gornji red pokazuje različite magične il nadljudske figure, a kulminacija je dostignuta sa kočijašem, čije vozilo vode nevidljive sile držeči nevidljive uzde. Sada je vreme da čovek te uzde uzme u svoje ruke, da učestvuje u sopstvenom razvoju na aktivniji način.</p>

    <p>Pravda dosledno podvlači harmoničnu zajednicu suprotnih sila. Sedeći na tronu, ova velika ženska figura simbolizuje nadljudsku žensku snagu. Štaviše, ona drži mač i ima ratničku kacigu, ukazujući da je i "muška" hrabrost takodje uključena u njenom poslu.</p>

    <p>"Ne donosim mir, već mač". Na ovom nivou tarot niza, junak je zauvek ostavio blaženi mir nesvesnog i prihvatio izazov i odgovornost koje mač predstavlja. Mora da prestane da proklinje Sudbinu ili svoje roditelje, zbog grešaka prema njemu, ma kako realne bile, i preuzme teret sopstvene krivice. Samo luckasta osoba je zainteresovana za krivicu drugih ljudi, pošto ne može da je promeni. Ako junak svoje roditelje još uvek vidi kao djavole, odgovorne za njegove greške i ograničenja, on je još uvek toliko vezan za njih kao kada ih je zamišljao kao svoje bezgrešne spasitelje. Raskinuti pupčanu vezu, psihološki znači osloboditi se detinjaste zavisnosti, kako negativne, tako i pozitivne. Ritualno značenje Pravdinog zlatnog mača je žrtvovanje. Kao žrtvu, junak mora da ponudi svoje infantilno oslanjanje na roditelje. Ako i njegovi roditlelji odvoje sebe od nesvesne zavisnosti od njega, tada može doći do uravnoteženog zrelog odnosa medju generacijama.</p>

    <p>Mač takodje simbolizuje žrtvovanje iluzija i raznih pretenzija. Ovde mladi ego zauvek izlazi iz Rajskog vrta. Više ne može da živi prethodnim životom nemogućih snova. Mora da iskoristi mač, da odvoji fantazije od realnosti, i tasove, da meri bezbroj mogućnosti savršenstva koje njegova mašta vidi nasuprot nesavršenoj realnosti prostora, vremena i ljudske energije.</p>


    
<footer>
    <i class="fa-brands fa-earlybirds fa-3x"></i>
</footer>
</body>
</html>