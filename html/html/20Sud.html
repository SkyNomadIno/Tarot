<!DOCTYPE html>
<html lang="sr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <link rel="icon" type="image/x-icon" href="../slike/sova.svg">
    <meta name="viewport" content="width=device-width, initial-scale=1.0">
    <link href="https://fonts.googleapis.com/css2?family=Amarante&family=Black+Han+Sans&family=Marcellus&family=Suez+One&display=swap" rel="stylesheet">
    <script src="https://kit.fontawesome.com/5133a64235.js" crossorigin="anonymous"></script>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <title>Sud</title>
    <link rel="stylesheet" href="../css/cssZaObjasnjenjeKarti.css">
</head>
<body>
    <header class="linkovi">
        <a href="../index.html">Početna strana</a>
        <a href="./karte.html">Karte</a>
        <a href="mailto:anathanan@yahoo.com">Kontakt</a>
    </header>

    <section id="karte3">
        <img src="../slike/sud.jpg" alt="Sud">
        <img src="../Vajt/sudnjidan.jpg" alt="Sud">
        <img src="../Vajt/sud1.jpg" alt="Sud">
         </section>
        

    
    <h1>Sud</h1>


    <p>Stojeći proed otvorenog groba, muškarac i žena pozdravljaju ustalog pobožnom zahvalnošću. Dočekuju umrlog (sahranjenog u nesvesno) u novi život. Osećamo da je blisko povezan sa njima. Sada je zemaljsko trojstvo ponovo ujedinjeno. Andjeoska figura upotpunjuje četvorku, spajajući nebesa i zemlju u novu stvarnost. Ova tema ponavlja se u zastavi sa zlatnim krstom, na koji andjeo kao da pokazuje sa velikom pažnjom.</p>

    <p>Motiv polaganja u grob i uskrsnuće "drugi put rodjenog" (psihološki tumačeno, smrt starog Adama i rodjenje novog), je poznat u našoj judeo-hrišćanskoj tradiciji, a takodje i u mnogim drugim kulturama. U Eleuzijskim misterijama, na primer, stavljanje u grob i uskrsnuće predstavljeno je simbolički. U konačnim fazama inicijacije, kandidat je ulazio u grobnicu, gde je ostajao u stanju obamrlosti pod nadzorom sveštnika i sveštenice. Po isteku trećeg dana, glasnik ga je budio iz transa da se uzdigne kao novi član reda. U tarotu, Sud nagoveštava početak novog poretka - nove interakcije izmedju svesnog i nesvesnog, što će se ispoljiti u poslednjoj karti, Svetu.</p>

    <p>Ujedinjenje, ma koje vrste, uvek inicira nov početak: nikada ne može da ima za ishod ponovno uspostavljanje prethodnog nepromenjenog stanja. Bez obzira na to da li je lutalica bio na spoljašnjem ili unutrašnjem putovanju, vraća se kao osoba veoma drugačija od one koja je pošla na put. A tako je i sa onim koji su ostali. Svi će se u medjuvremenu promeniti. I život onih koji su očuvali veru proći će kroz dalje promene putem kontakta putnika sa nepoznatim carstvima. Ovo je jasno ilustrovano pričama ljudi koji su izašli iz kliničke smrti i čije su vizije šire realnosti dodale novu dimenziju životima svih koje su dodornuli. Kada je neko ponovo rodjen, svi oko njega stupaju u novi život.</p>

    <p>Iako izgleda da je naš junak iskupljen, njegov život ubuduće neće biti samo savršen mir i večna harmonija. I on takodje mora da plati cenu. Njegova uvećana svest neizbežno će za sobom povući i povećanu odgovornost. Njegov dugi i mučni boravak u tamnici je gotov; sada mora da se suoči sa izazovom nove svetlosti.</p>

    <p>Na kraju sudjenja, donosi se presuda. Ovo označava kraj perioda za koji se optuženi smatra nevinim, Ako je presuda u njegovu korist, zatvorenik se oslobadja - ne da radi ono što želi, već je oslobodjen krivice. Iako sada može slobodno da se kreće, otkriće da su se njegovi izbori i vrednosti izmenili za vreme koje je proveo zatvoren. Njegova povećana svest može da sobom da donese šire oblasti izbora i jači osećaj odgovornosti.</p>

    <p>Kartu Sud je lako povezati sa dve karte koje stoje direktno iznad nje na vertikalnoj osi (Ljubavnici i Smrt). Moglo bi se reći da je tema ovog vertikalnog reda, smrt i ponovno rodjenje; smrt starog ega i njegovo vaskrsnuće u novom obliku. Ono o čemu je pre svega reč je žrtvovanje volje ega i njegovo posvećenje moći koja je izvan njega samog. </p>

    <p>Kod Ljubavnika, junakov mladi ego je zadoibo prvu ranu. Ali Erosova streal je bila samo običan ubod igle. Kao što smo videli, on je sebe krunisao za kralja i došao da sam osovji svet. Kod Smrti desilo se ozbiljnije pucanje ega i drugih psihičkjih aspekata. I iz ove katastrofe naš junak je izašao netaknut. Ali sad više nije bio sam; stekao je ženskog partnera. Ovo dvoje prvo se pojavljuju kod Djavola kao goli neljudski oblici, bez želje da se okrenu i suoče sa svoim djavoljim (luciferskim) potencijalima. Videli smo kako su pokrjili svoje repove i kopita odećom koju "svako nosi" i pobegli su od Djavola zatvarnjem u Kulu.</p>

    <p>Sada, konačno, u Sudu, junak i njegova dva pratioca stoje nagi zajedno, izloženi jedni drugima i uticaju božanskih snaga. Kao da su obeščašćena tela, koje je Smrt položila u zemlju, sada iznikla na nov i ljudskiji način. I andjeoska figura na nebesima je postala očovečena. Iako ima zlatnu kosu i dva para zlatnih krila, njegov izraz pokazuje više snage i ljudskog osećanja nego što se može zapaziti na prethodnim kartama. I što je najvažnije, on direktno komunicira sa osobama ispod sebe.</p>

    <p>To što su svi likovi u Sudu humanizovani i u medjusobnoj komunikaciji predstavlja važan proboj u junakovoj psihičkoj svesti. To daje obećanje da kvaliteti svakog mogu da se sakupe i sačine jedno potpuno biće - ljudsko biće. Zemlja odjekuje obećanjem novog radjanja. Možda je zemaljska glina u koju je junak bio ugradjen bljesnula uz pomoć andjeoske vatre u novi žviot, i nova tvorevima će se pojaviti u sledećoj i poslednoj karti, Svetu.</p>




    <footer>
        <i class="fa-brands fa-earlybirds fa-3x"></i>
    </footer>


</body>
</html>