<!DOCTYPE html>
<html lang="sr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="../slike/sova.svg">
    <link href="https://fonts.googleapis.com/css2?family=Amarante&family=Black+Han+Sans&family=Marcellus&family=Suez+One&display=swap" rel="stylesheet">
    <script src="https://kit.fontawesome.com/5133a64235.js" crossorigin="anonymous"></script>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <title>Prvosveštenica</title>
    <link rel="stylesheet" href="../css/cssZaObjasnjenjeKarti.css">
</head>
<body>

<header class="linkovi">
    <a href="../index.html">Početna strana</a>
    <a href="./karte.html">Karte</a>
    <a href="mailto:anathanan@yahoo.com">Kontakt</a>
</header>

<class id="karte3">
<img src="../slike/vrhovnaSvestenica3.jpg" alt="Prvosveštenica" style="width: 300px;">
<img src="../Vajt/papesa.jpg" alt="Papesa">
<img src="../Vajt/svestenica1.jpg">
</class>


    <h1>Prvosveštenica tarota: Papesa</h1>

    <p>Tarot karta broj dva prikazuje sveštenicu, starog i misterioznog porekla. Nikada u istoriji nije postojala žena sveštenik, ali tokom nekoliko vekova žena po imenu "Papa Žoan" bilaje živo prisutna u mašti ljudi. Prerušavajući se u sveštenika, ova legendarna osoba na kraju se uzdigla do zvanja pape. Niko nije sumnjao da je "Papa Žoan" žena, dok stvar jednog dana nije otkrivena na neprijatan način. U toku uzvišene papske procesije "Papa Žoan" se iznenada porodila! </p>

    <p>Ova priča nema osnova u praksi, ali kao svi mitovi ona uključuje unutrašnju istinu tako očiglednu da se vrlo često ignoriše. Glavna stvaralčka aktivnost koja razdvaja Jovanu od Jovana - bitan i otkrivajući faktor je rodjenje deteta. Ovaj dar za radjanje je ženska tajna moć i njena javna slabost. </p> 
        
    <p> Iako pravi Papa Jovan može da vlada brojnim duhovnim i zemaljskim kraljevstima, on ne može da izvede ovo svakodnevno čudo. Muškarac može da propagira i slvai Božanski Duh, ali samo kroz ženu taj duh dobija oblik .Ona je ta koja je uhvatila božansku iskru u svojoj utrobi, štitila je i hranila i na kraju je iznela u realnost. U njoj se odvija transformacija.  </p>
        
    <p> Sa muškog stanovišta zakona i poretka, Jovanin stvaralački čin može da se predstavi kao nesrećan dogadjaj koji prekida civilizovanu procesiju. Kakav šok - biti suočen sa krvavim neredom realnosti - beba koja viršti i sve te pelene - u sred raskoši. Kakva nesmotrenost nečiste Prirode, da tako grubo prekine slavlje čistog duha! Ali, čak i kada čovek ovo kaže, on mora da prizna pgromnu važnost ženske moći. "Čist Duh" je čista glupost ukoliko bar najmanja inspiracija nije uhvaćena, prizemljena i učvršćena u realnosti, ona se besciljno raspršuje. Bez rodjenja ne može biti ceremonije/procesije. Ukoliko duh nije zaista "živo" meso, njegova papska proslava ne može da ima neko značenje.</p>  
        
    <p>Dakle, ovde pred nama na karti dva sedi žena. Pošto je ona u nizu iza Maga ili magusa, koji poseduje mudrost sveštenika, možemo onda o njoj da razmišljamo kao o Prvosveštenici, kako je zapravo i zouv u nekim od modernih špilova. Mag predstavlja priamrni jang ili muški kreativni princip. Papesa je simbol primarnog jina, ili ženski aspekt božanstva. Ona otelovljuje kvalitete Izide, Ištar i Astarte, svih boginja koje su gospodarile ritualima ženskih misterija. Ona se u svojim spiritualizovanim aspektima pojavljuje kao Devica Marija i kao Sofija, Božanska Mudrost. Njen broj je broj dva, broj svet svim ženskim božanstvima.</p>  
        
    <p>Svaka buduća majka, svojevoljno, mora ipak da bude izabrana da bi preuzela ovu ulogu. Čuda koja se dešavaju su i dalje samo po sebi tajna, još uvek ženina tajna. To se dešava njoj. Kod muškaraca, čin razmnožavanja se dešava van njega samog i fizički i psihički. Muškarac može da napravi tuce dece, a da nikad ne postane svestan da je to uradio. Ali kod žene, zečeće i samo dete dešavaju se u njenom telu - u samom centru njenog bića. Od trenutak kad je zatrudnela, bilo da to ona zna ili ne, žena je doslovno sa detetom. Ma kakav bio njen intelektualni stav, duboko u nesvesnom biću svake žene, trudnoća se još uvek doživljava kao sudbonosna najava. Za nju je svako rodjenje ponovno stvaranje Božanskog deteta.   </p>

    
<footer>
    <i class="fa-brands fa-earlybirds fa-3x"></i>
</footer>
</body>
</html>